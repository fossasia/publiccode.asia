---
title: Ανοιχτή Επιστολή
type: page
layout: subpage
sigtable: true
---

Το δημόσια χρηματοδοτούμενο λογισμικό πρέπει να διατίθεται ως [Ελεύθερο και Ανοιχτό Λογισμικό][fs] , αλλά πολλοί πολιτικοί δεν το γνωρίζουν ακόμα.

{{< fsdefinition type="box">}}

Αυτή είναι η στιγμή που μπορείς να βοηθήσεις!! Υπόγραψε την ανοιχτή επιστολή και δώσε περισσότερη δύναμη στο μήνυμα μας. **{{< count type="signatures" >}} άνθρωποι** και **{{< count type="organisations" >}} οργανισμοί** έχουν ήδη υπογράψει. Θα παραδώσουμε την επιστολή και τις υπογραφές στους αντιπροσώπούς σας και σιγουρευτούμε πως καταλαβαίνουν το εξής: Δημόσιο Χρήμα; Δημόσιος Κώδικας!

> ## Δημόσιο χρήμα; Δημόσιος κώδικας!
>
> Οι ψηφιακές υπηρεσίες που προσφέρονται και χρησιμοποιούνται από τις δημόσιες διοικήσεις αποτελούν την κρίσιμη υποδομή των δημοκρατικών εθνών του 21ου αιώνα. Προκειμένου να δημιουργηθούν αξιόπιστα συστήματα, οι δημόσιοι οργανισμοί πρέπει να διασφαλίσουν ότι έχουν πλήρη έλεγχο του λογισμικού και των συστημάτων πληροφορικής στον πυρήνα της κρατικής ψηφιακής υποδομής. Ωστόσο, αυτό δεν συμβαίνει λόγω περιοριστικών αδειών λογισμικού που:
>
> * Απαγορεύουν την κοινή χρήση και την ανταλλαγή πηγαίου κώδικα που χρηματοδοτείται από το δημόσιο. Αυτό εμποδίζει τη συνεργασία μεταξύ των δημόσιων διοικήσεων και παρεμποδίζει την περαιτέρω ανάπτυξη.
> * Υποστηρίζουν μονοπωλιακές τακτικές εμποδίζοντας τον ανταγωνισμό. Ως αποτέλεσμα, πολλές διοικήσεις εξαρτώνται από λίγες εταιρείες.
> * Αποτελούν απειλή για την ασφάλεια των ψηφιακών μας υποδομών, απαγορεύοντας την πρόσβαση στον πηγαίο κώδικα. Αυτό καθιστά εξαιρετικά δύσκολο, τον εντοπισμό και την διόρθωση κενών ασφαλείας και backdoors.
>
> Χρειαζόμαστε λογισμικό που να ευνοεί την ανταλλαγή καλών ιδεών και λύσεων. Με αυτόν τον τρόπο θα μπορέσουμε να βελτιώσουμε τις υπηρεσίες πληροφορικής για όλους τους Ευρωπαίους πολίτες. Χρειαζόμαστε λογισμικό που εγγυάται την ελευθερία επιλογής, πρόσβασης και ανταγωνισμού. Χρειαζόμαστε λογισμικό που βοηθά τις δημόσιες διοικήσεις να ανακτήσουν τον πλήρη έλεγχο της κρίσιμης ψηφιακής τους υποδομής, επιτρέποντάς να γίνουν ανεξάρτητες από μια χούφτα εταιρειών. Αυτός είναι ο λόγος για τον οποίο καλούμε τους εκπροσώπους μας να υποστηρίζουν το Ελεύθερο και Ανοιχτό Λογισμικό στις δημόσιες διοικήσεις, επειδή:
>
> * Το Ελεύθερο και Ανοιχτό Λογισμικό είναι ένα σύγχρονο δημόσιο αγαθό που επιτρέπει σε όλους να το χρησιμοποιούν, να το μελετούν, να το μοιράζονται και να βελτιώνουν τις εφαρμογές που χρησιμοποιούμε καθημερινά.
> * Οι άδειες χρήσης του ελεύθερου και ανοιχτού λογισμικού παρέχουν διασφαλίσεις έναντι του κλειδώματος σε υπηρεσίες συγκεκριμένων εταιρειών που χρησιμοποιούν περιοριστικές άδειες για την παρεμπόδιση του ανταγωνισμού.
> * Το Ελεύθερο και Ανοιχτό Λογισμικό διασφαλίζει ότι ο πηγαίος κώδικας είναι προσβάσιμος έτσι ώστε τα backdoors και τα κενά ασφαλείας να μπορούν να επιδιορθωθούν χωρίς να εξαρτώνται από έναν πάροχο υπηρεσιών.
>
> Οι δημόσιοι οργανισμοί χρηματοδοτούνται μέσω των φόρων και πρέπει να ξοδεύουν κεφάλαια με τον αποτελεσματικότερο δυνατό τρόπο. Εάν πρόκειται για δημόσιο χρήμα, θα πρέπει να είναι δημόσιος κι ο κώδικας!
>
> Γι' αυτούς τους λόγους εμείς, που υπογράφουμε, καλούμε τους αντιπρόσωπους μας να:
>
> **«Υλοποιήσουν την απαραίτητη νομοθεσία που να απαιτεί ότι το δημόσια χρηματοδοτούμενο λογισμικό που αναπτύσσεται για το δημόσιο τομέα πρέπει να διατίθεται δημοσίως με άδεια χρήσης ελεύθερου και ανοιχτού λογισμικού».**

[fs]: https://fossasia.org/freesoftware/basics/summary.html "Το Ελεύθερο Λογισμικό δίνει σε όλους το δικαίωμα να χρησιμοποιούν, να μελετούν, να μοιράζονται και να βελτιώνουν το λογισμικό. Αυτό το δικαίωμα βοηθά στην υποστήριξη άλλων θεμελιωδών ελευθεριών όπως η ελευθερία του λόγου, του τύπου και της ιδιωτικότητας."
